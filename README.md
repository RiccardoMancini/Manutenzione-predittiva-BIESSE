# Manutenzione-predittiva su dati BIESSE (Big Data Analytics & Machine Learning project)
## Abstract
Nel contesto industriale, la durata e l’affidabilità dei componenti sono elementi
critici che influenzano direttamente l’efficienza e la produttività dei processi di
produzione. Nell’ambito di questo progetto, l’obiettivo principale è quello di condurre
un confronto dettagliato tra diverse tecniche di apprendimento automatico impiegate
a svolgere operazioni di stima e previsione del tempo di vita rimanente e della
probabilità di sopravvivenza di componenti fondamentali nel settore, in particolare
gli elettromandrini.
Gli elettromandrini, essendo elementi centrali di molte macchine industriali, sono
soggetti a sollecitazioni e usure che possono influire sulla loro durata e sulle prestazioni
nel tempo. La capacità di stimare in modo accurato il tempo di vita rimanente di
tali componenti può consentire alle aziende di pianificare attività di manutenzione
preventive, riducendo i costi e minimizzando gli arresti imprevisti della produzione.
Tra gli algoritmi di apprendimento automatico supervisionato scelti, i modelli
parametrici si basano sull’ipotesi che i dati seguano una distribuzione statistica
specifica, come ad esempio la distribuzione esponenziale o Weibull. Questi modelli
richiedono una serie di assunzioni sul comportamento dei dati e sono solitamente
efficienti quando queste assunzioni sono valide. D’altra parte, i modelli non parametrici non fanno assunzioni sulla distribuzione dei dati, offrendo così una maggiore
flessibilità ma richiedendo un maggior volume di dati per ottenere stime affidabili.
L’obiettivo finale di questo progetto è fornire un quadro chiaro e basato su evidenze
scientifiche per prendere decisioni informate sulla manutenzione e la sostituzione degli
elettromandrini. Una migliore comprensione dei modelli più appropriati per stimare
il tempo di vita rimanente dei componenti può tradursi in un notevole risparmio di
tempo, denaro e risorse, migliorando l’efficienza e la produttività complessiva delle
operazioni industriali.
&nbsp;&nbsp;
[Read more here](./Relazione-progetto.pdf)
